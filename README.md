# เว็บ บริการจัดสวน เว็บ บริการจัดสวน

สำหรับคนที่กำลังสนใจในเรื่องจัดแต่งสวน การเลือกใช้บริการบริษัทรับจัดสวน ครบวงจรที่เป็นมืออาชีพ สามารถช่วยตัดปัญหาจุกจิกกวนใจได้หลายประการ โดยเฉพาะการคุมงบประมาณไม่ให้บานปลาย และสิ่งสำคัญที่สุดคือ คุณจะได้สวนที่มีความสวยงาม ลงตัว พร้อมทั้งสามารถออกแบบพื้นที่ให้เกิดประโยชน์ได้สูงสุด เป็นการปรับภูมิทัศน์ที่ได้คุณค่าครบทุกองค์ประกอบ


หากใครกำลังมองหาบริษัทรับจัดสวน เราก็มีวิธีการเลือกบริษัทรับออกแบบและจัดสวน เพื่อให้ได้นักจัดสวนที่มีทั้งความรู้ ความชำนาญและความคิดสร้างสรรค์ สามารถออกแบบและจัดสวนให้บ้านหรือองค์กรของคุณ ได้อยู่ร่วมกับธรรมชาติอย่างลงตัว พร้อมกันนี้ เรายังมี 10 บริษัทออกแบบ รับจัดสวน ครบวงจร ซึ่งเป็นทีมที่ประกอบด้วยบุคลากรมืออาชีพ มีชั่วโมงบินสูง พร้อมด้วยใบอนุญาตประกอบวิชาชีพ ที่พร้อมเนรมิตรสวนในฝันของคุณให้เป็นจริงค่ะ


## วิธีการเลือกบริษัทรับจัดสวน ครบวงจร
สายงานที่เกี่ยวข้องกับการออกแบบและรับจัดสวนมีอยู่หลากหลายกลุ่มอาชีพ มาดูความสำคัญของแต่ละกลุ่มบุคคล ก่อนจะเลือกนักจัดสวนกันค่ะ
ภูมิสถาปนิก (Landscape Architecture) การออกแบบสวนขนาดใหญ่จำเป็นต้องมีนักภูมิสถาปนิก ซึ่งเป็นผู้ที่เรียนจบสายตรงด้าน Landscape Architecture และมีใบอนุญาตประกอบวิชาชีพเช่นเดียวกับสถาปนิกค่ะ

นักออกแบบสวน (Garden Designer) ผู้ที่ต้องการประกอบวิชาชีพนี้อาจจะไม่จำเป็นต้องจบสายตรงมา แต่ต้องมีความรู้ ความชำนาญเกี่ยวกับการออกแบบ พร้อมด้วยการรู้จักพันธุ์ไม้ชนิดต่าง ๆ จากประสบการณ์ที่สั่งสมมานาน สามารถแก้ปัญหาและทำตามความต้องการของลูกค้าได้

นักพืชสวน (Horticulturist) ผ่านการศึกษาวิชาวิทยาศาสตร์และอุตสาหกรรมแห่งการปลูกพืชผล จึงเป็นอาชีพที่รู้จักพืชพันธ์ุเป็นอย่างดี สามารถวิเคราะห์การใช้พันธุ์ไม้ให้เหมาะสมกับพื้นที่ รวมถึงการปรับปรุงภูมิทัศน์ให้น่าอยู่และสวยงามได้ด้วยค่ะ

ร้านจำหน่ายต้นไม้ เนื่องจากการได้คลุกคลีกับต้นไม้อยู่เสมอ ทำให้ร้านขายต้นไม้ สามารถต่อยอดมาเป็นนักจัดสวน โดยอาศัยการเรียนรู้ จากประสบการณ์ในการขายต้นไม้ สัมผัสกับการเจริญเติบโตของสายพันธุ์ไม้ชนิดต่าง ๆ พร้อมทั้งเข้าใจความต้องการของลูกค้าเป็นอย่างดี จึงสามารถตอบสนองความต้องการของลูกค้าได้อย่างตรงจุดค่ะ

## สามารถออกแบบสวน ตามสไตล์ที่เราต้องการได้

การออกแบบสวนมีหลากหลายสไตล์ โดยขึ้นอยู่ที่ลักษณะของพื้นที่ พืชพรรณ ภูมิอากาศและความชอบส่วนตัว โดยเราสามารถเลือกนักจัดสวน ที่มีความโดดเด่นในการจัดสวนตามสไตล์ที่เราต้องการ ซึ่งสวนจะมีรูปแบบต่าง ๆ ดังนี้

## สวนสไตล์อังกฤษ

สวนสไตล์อังกฤษหรือแนววินเทจ เป็นการออกแบบตกแต่งสวนให้มีกลิ่นอายของยุโรป แต่ไช้ไม้ดอกไม้ประดับที่สามารถเติบโตได้ดีในเมืองไทย การจัดองค์ประกอบของสวนจะเป็นการจำลองภูมิประเทศของอังกฤษที่มีเนินเขาเล็ก ๆ สลับกับพื้นหญ้าแนวราบ พร้อมด้วยการปูกระเบื้องเป็นทางเดิน นิยมใช้ไม้พุ่มทั้งเล็กและใหญ่มาประดับตกแต่ง นอกจากนี้ยังประกอบด้วยไม้ดอกที่มีสีสันเบ่งบานสวยงาม จัดวางให้แทรกอยู่ตามส่วนต่าง ๆ ของสวน เพื่อให้ดูใกล้เคียงธรรมชาติมากที่สุด การจัดสวนอังกฤษสามารถจัดได้ทั้งแบบสวนแบบสมมาตร, สวนชนบทและสวนกระท่อมค่ะ
